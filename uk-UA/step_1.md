Перейди в меню **Обрати тло** і натисни **Намалювати**:

![Опція «Намалювати» в меню «Обрати тло».](images/paint-backdrop.png)

Ти потрапиш в Редактор малювання, де нове тло буде виділено у списку. Якщо у твоєму проєкті є інші тла, ти також побачиш їх у списку.

![Нове тло відкриється в Редакторі малювання і буде виділятися у списку.](images/new-background-in-editor.png)

Щоб задати основний колір тла, натисни на інструмент **Прямокутник**, потім за допомогою панелі вибору кольору **Заливки** вибери колір, а потім перетягни фігуру по всьому полотну тла:

![Меню вибору кольору Заливки з повзунками «Колір», «Насиченість» та «Яскравість».](images/fill-colour-tool.png) ![Намальований світло-блакитний прямокутник, розмір якого перевищує розмір полотна, створює повністю світло-блакитне тло.](images/single-colour-backdrop.png)

Якщо ти хочеш додати більше деталей до тла, використовуй інструмент **Прямокутник**, або інструмент **Коло**, або інструмент **Пензель**, або комбінацію всіх трьох інструментів!

![На задньому плані тла світло-блакитний прямокутник, а перед ним — зелене коло меншого розміру, яке зображує пагорб.](images/hill-backdrop.png)

Завершивши, переконайся, що ти дав своєму новому тлу логічну назву:

![Поле для назви тла із введеним словом «Пагорб».](images/name-backdrop.png)

Твоє нове тло буде відображатись на Сцені й буде доступним для застосування у блоках `Вигляд`{:class="block3looks"}.

![Нове тло Пагорба та спрайт Кота Scratch на Сцені.](images/finished-backdrop.png)
