Apri il menu **Scegli uno sfondo** e fai clic su **Disegna uno Sfondo**:

![L'opzione 'Disegna uno Sfondo' nel menu 'Scegli uno sfondo'.](images/paint-backdrop.png)

Si aprirà l'editor di Paint, dove il nuovo sfondo sarà evidenziato nell'elenco. Se hai altri sfondi nel tuo progetto, vedrai anche questi nella lista.

![Il nuovo sfondo si apre nell'editor di Paint ed è evidenziato nell'elenco.](images/new-background-in-editor.png)

Per impostare il colore principale dello sfondo, fai clic sullo strumento **Rettangolo**, quindi utilizza il selettore **Riempimento** per selezionare un colore, quindi trascina la forma sull'intera tela dello sfondo:

![Il menu di scelta del colore di riempimento con i cursori 'Colore', 'Saturazione' e 'Luminosità'.](images/fill-colour-tool.png) ![Un rettangolo azzurro disegnato più grande della tela per creare uno sfondo interamente azzurro.](images/single-colour-backdrop.png)

Se desideri aggiungere ulteriori dettagli al tuo sfondo, puoi utilizzare lo strumento **Rettangolo**, **Cerchio** o **Pennello** o una combinazione di tutti e tre!

![La tela di sfondo con il rettangolo azzurro e, davanti ad esso, un cerchio verde più piccolo che rappresenta una collina.](images/hill-backdrop.png)

Quando hai finito, assicurati di dare al tuo nuovo sfondo un nome che abbia un senso:

![La casella del nome dello sfondo con il nome 'Collina'.](images/name-backdrop.png)

Il tuo nuovo sfondo verrà mostrato sullo Stage e sarà disponibile per l'uso nei blocchi `Aspetto`{:class="block3looks"}.

![Il nuovo sfondo Collina e l'immagine del gatto Scratch sullo Stage.](images/finished-backdrop.png)
